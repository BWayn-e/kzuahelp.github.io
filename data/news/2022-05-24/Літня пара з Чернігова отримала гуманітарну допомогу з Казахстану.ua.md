---

title: "Літня пара з Чернігова отримала гуманітарну допомогу з Казахстану"

description: "Допомога була закуплена за кошти, зібрані на благодійних ярмарках"

---

Петро Тимофійович дуже добре пам'ятає, як 1941 року дитиною ховався з батьками від війни в тому самому льосі, в якому, за іронією долі, довелося ховатися і 2022 року. 
  
Петро Тимофійович та Євгенія Олександрівна Фень – пенсіонери з Чернігова. Вони більше місяця провели у зоні бойових дій без електрики, води, газу та доступу до продуктів. 
  
Сьогодні, перебуваючи у відносній безпеці, після евакуації до Кіровоградської області, вони все ще потребують допомоги та підтримки. 
  
Штаб гуманітарної підтримки України в Казахстані на запит чернігівських волонтерів за гроші, отримані від продажу на благодійних ярмарках, закупив пенсіонерам запас продуктів та необхідних ліків.
